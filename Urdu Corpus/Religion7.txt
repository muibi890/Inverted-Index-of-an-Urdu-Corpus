حضرت انسان کے ساتھ بت پرستی تو خیر ہمیشہ سے ہی رہی ہے ، بلکہ اس پر حاوی رہی ۔
حتی کہ قدیم تہذیبوں میں سے بھی جوکچھ ہمارے ہاتھ آرہا ، وہ صرف بت ہیں ۔
یونانی تہذیب جب عروج پر تھی تو انہوں نے اپنے ہر کام کےلئے "دیوتا اور دیویاں " مقرر کی ہوئی تھیں ۔
اسی طرح مصری ، رومن اور بابل کی تہذیبوں میں بھی کچھ ایسے ہی رہا ۔
ہندومت اور جین مت تک کے مذاہب میں آج بھی دیوی دیوتاؤں کے نام کے بت بنا ئے جاتے ہیں ۔
یہودی مذہب میں بھی کچھ ایسا ہی چلن رہا کہ ادھر بت تو کم بنائےگئے مگر انہوں نے فوٹو بنا کر انکی پرستش البتہ خو ب کی ۔
ہندو مذہب میں تو خیر سے اب بھی باندر سے لیکر ہاتھی تک کے بت موجود ہیں اور انکی پرستش دھڑا دھڑ جاری ہے ۔
اسلام ایک واحد مذہب ہے جس میں بت پرستی کو سختی سے ممنوع قرار دیا گیا ۔
خیر سارے ہی انبیاء کرام نے بت شکنی کی ۔
کچھ بتوں کا تو باقاعدہ ذکر ہوا قرآن شریف میں ۔
اللہ کی ایک ایسی وضاحت کردی گئی کہ بس پھر کسی بت ، تصویر ، یا کسی بھی درمیانی ذریعہ کی حاجت ہی ختم ہوگئی ۔
کہہ دیا اس نے خود ہی کہ میں تمھاری شہہ رگ سے بھی زیادہ قریب ہوں ۔
لیکن ہم گوشت پوست کا ایک بڑا سا بت بنالیتے ہیں اور اسکو پوجنا شروع کردیتے ہیں ۔
پھر ہم اس بات سے بھی لاپرواہ ہوجاتےہیں کہ وہ کچھ غلط کہہ رہا ہے کہ درست ۔
مگر ہم اس میں سے خود ہی "لاجک" تلاش کرلیتےہیں اور اپنے آپ کو حقدار ثواب قرار دے لیتےہیں ۔ 