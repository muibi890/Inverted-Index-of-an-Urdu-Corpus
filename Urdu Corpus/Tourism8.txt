اللہ تعالی کے حسن و جمال کا کوئی اندازہ نہیں لگا سکتا ۔
پرندے اللہ تعالی کی حسین تخلیق ہیں ۔
جو ہمارے ارد گرد کے ماحول میں بسیرا کرتے ہیں اورخوبصورت انداز میں ہم ان کو دانہ چنتے ہوئے دیکھ کر خود کو محظوظ کرتے ہیں ۔
دنیا میں پرندوں کی کوئی 9703 قسمیں پائے جاتے ہیں اور پرندے عام طور پر ہر جگہ پائے جاتے ہیں ۔
موسموں کی تبدیلی کے ساتھ ساتھ ان کی تعداد بڑھتی اور گھٹتی رہتی ہے ۔
موسموں میں تبدیلی کے ساتھ ہی پرندے نقل مکانی کرنا شروع کرتے ہیں ۔
مارچ سے شروع ہوکر جون تک چترال کی خوبصورتی اپنے عروج پر پہنچ جاتی ہے اور اس دوران یہاں طرح طرح کے پرندے دوسری جگہوں سے نقل مکانی کرکے آتے ہیں ۔
اس موسم میں بے رحم شکاری حضرات کی بے رحمی بھی اپنے انتہا کو پہنچ جاتی ہے ۔
پہاڑی جانوروں کے شکار کے لئے بھیس بدل کریہ لوگ نماز فجر سے پہلے شکار گاہ کی طرف نکل جاتے ہیں ۔
جہاں یہ جانور اپنی خوراک کی تلاش میں آتے ہیں ان جگہوں پر شکاری حضرات خندقیں کھود کر رکھتے ہیں ، اور ان کے آنے کا وقت بھی ان کو معلوم ہوتا ہے ۔
آبی جانوروں کے شکار کے لئے مصنوعی تالاب بنائے جاتے ہیں ۔
جیسے کہ ان کی فطر ت میں تیرنے کا شوق ہوتا ہے ، اپنے شوق کوپورا کرنے کے لئے ان تالابوں میں آتے ہیں ، اور یوں شکاری پہلے سے وہاں موجود ہوتا ہے اس پر فائر کھول دیتاہے ۔
ان قانوں شکن لوگوں کے سامنے حکومت کا قانون بھی بے بس نظر آتا ہے ۔
صبح صادق سے فائرنگ کی آوازیں آتی ہیں ایسا محسوس ہوتا ہے جیسے کہ دو دشمنوں کے درمیان جنگ چھڑ گئی ۔
میری ارباب اختیار سے درخواست ہے کہ قدرت کے ان حسین نمونوں کو ختم ہونے سے بچائیں ۔
اور ان ظالموں کو باز رکھنے کے لئے سخت سے سخت اقدامات کریں ۔
تاکہ ہمارے ماحول کی حسن برقرار رہے اور لوگوں میں شعور اجاگر کیا جائے کہ جانوروں کو مار نا صرف گناہ ہی نہیں ، اللہ تعالی کی قدرت کے ساتھ جنگ ہی نہیں بلکہ اپنے ماحول کو اپنے ہی ہاتھوں تباہ کرنا ہے ۔ 