ذمرہ فوج چھ ستمبر کی جنگ میں شہید ہونے والوں کی قبروں پر آج بھی پھول چڑھائے جا رہے ہیں اور فاتح خوانی کی جا رہی ہے ۔
مگر ان جوانوں کی شہادت کو کسی نے یاد نہیں کیا جو پچھلے بارہ سال سے دہشت گردی کی جنگ میں شہید ہوئے ۔
نہ کسی کو نشان حیدر ملا اور نہ ہی کسی کو ستائش کا سرٹیفکیٹ ۔
کیوں ، اس لیے کہ وہ اپنوں کیخلاف ہی لڑتے ہوئے شہید ہوئے ۔
پچھلے اڑتالیس سالوں میں فوج بہت بدل چکی ہے ۔
شراب تو پہلے بھی فوجی آفیسروں میں عام تھی مگر اب تو کچی شراب ہر جگہ پی جانے لگی ہے ۔
فی زمانہ اگر دیکھا جائے تو پاکستان کی فوج اسلامی فوج ہے ہی نہیں ۔
جس کے آفیسر شرابی ہوں اور عام فوجی نمازی ہو ، جس کا بجٹ زیربحث نہ لایا جا سکے ، جس نے ملکی قیادت پر کئی بار شب خون مارا ہو ، جس نے پاکستان دو لخت کیا ہو اسے یوم دفاع منانے کا کوئی حق نہیں ہے ۔
وہ فوج جس کا کام سرحدوں کی حفاظت ہے اس نے ملک میں بڑے بڑے کاروبار شروع کر رکھے ہیں ۔
فوج جائیداد کے کاروبار میں بے تحاشہ منافع کما رہی ہے ۔
تعلیم پر قبضہ کرتی جا رہی ہے ۔
یہی وجہ ہے کہ فوجی سربراہ جنرل کیانی نے بلوچستان میں تقریر کرتے ہوئے کہا ہے کہ فوج نے بلوچستان کی معاشی ترقی میں اہم کردار ادا کیا ہے ۔
ساتھ یہ جھوٹ بھی بولا ہے کہ فوج کا ایک بھی سپاہی بلوچستان میں نہیں لڑ رہا بلکہ فوجی بیرکوں میں بیٹھے ہیں ۔
لیکن دوسری طرف دیکھا جائے تو بلوچستان پچھلے کئی سالوں سے جنگ کی حالت میں ہے اور سینکڑوں لوگ اب تک مارے اور غائب کئے جا چکے ہیں ۔
ہمارے خیال میں فوج میں بہت بڑے آپریشن کی ضرورت ہے ۔
اس کا ٹریننگ کا پرانا طریقہ بدلنا پڑے گا ۔
اسے دنیاوی کاروبار سے علیحدہ کرنا پڑے گا ۔
اگر ایسا نہیں کیا گیا تو وقت پڑنے پر فوج پاکستانیوں کو 1971 کی جنگ سے بھی بڑے حادثے سے دوچار کر سکتی ہے ۔ 