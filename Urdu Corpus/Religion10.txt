مسلمان گھرا نے میں پیدا ہوۓ لہذا جبری مسلمان قرار پائے ۔
جبری یوں کہ کانوں میں دادا جی نے اذان دے دی ۔
بولنا شروع کیا تو کلمہ پڑھا دیا ۔
چلنے کے قابل ہوۓ تو دادا جی ہاتھ پکڑ کر مسجد لے گئے ۔
اسکول جانے سے پہلے مسجد قرآن پڑھنے بھیج دیا جو بغیر سمجھے پڑھ گئے ۔
اسکول میں اسلامیات کی کتاب میں موجود آیات اور احادیث رٹا مار کر یاد کر لی یوں پکے مسلمان ہوگے ۔
کچھ حافظ جی بن کر ریش مبارک بھی رکھ لی ۔
مگر دادا جی کے کہنے پر منڈوا دی ۔
پاکستان میں کل اسلام یہی ہے ۔
اسلام نماز جمعہ یا صرف قرآن پاک پڑھ لینا ہی ہے ۔
قرآن کے سارے معجزے ہمیں زبانی یاد ہیں ۔
ہمیں قرآن سے سارےورد وظیفے بھی یاد ہیں اور ایمان ہے کے ہر مسلے کا حل قرآن میں موجود ہے ۔
مگر ہماری پوری قوم کو اب تک مسائل کا حل نہیں مل سکا ۔
کل شام ایک کتابوں کی دکان میں گیا جہاں ہر قسم کی کتاب تھی اور قرآن مجید کو سب سے اوپروالی شیلف پر رکھا گیا تھاجیسے سب سےمقدس صحیفہ یہی ہے ۔
مجھے یہ بھی قرآن کا ایک معجزہ لگا اور ایمان تازہ ہوگیا ۔ 