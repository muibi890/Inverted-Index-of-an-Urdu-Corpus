لالہ ہم لوگ پٹھانوں کو کہتے ہیں ۔
پنجابی میں بڑے بھائی کو بھی کہا جاتا ہے ۔
آجکل لالہ کے بجائے ملالہ ملالہ ہوئی پھری ہے ۔
یہ ایک سولہ برس کی چھوٹی بچی ہے جس کو پاکستان میں پسماندگی کے سمبل کے طور پر استعمالا جارہا ہے ۔
مجھے ملالہ کے بارے علم نہیں ہے ۔
زیادہ سوات کے بارے بھی نہیں کہ ایک بار ہی جانا ہوا ۔
تب وہاں روای چین لکھتا تھا اور بڑے مزے سے اپنی فیملی کے ساتھ بھی ادھر لالوں کی مہمان نوازی اور گرمیوں میں دریاے سوات کے ٹھنڈے پانی سے لطف اندوز ہوسکتے تھے ۔
یہ کوئی زیادہ پرانی بات نہیں ہے کوئی 1995 کے اردگرد کا ذکر ہے ۔
جولوگ اس کے بعد بھی ادھر کو ہولئے وہ میرے گواہ ہیں کہ مزے کی جگہ ہے ۔
پھر افغانستان پر امریکی حملہ اور اسکے فورا بعد پاکستانی طالبان کا قیام ۔
بس سب کچھ تبدیل ، یہ پاکستانی طالبان ایک سوالیہ نشان ہیں ۔
دھماکہ یہ مسجد میں کرتے ہیں ، جنازہ و مزار کو تو بلکل بھی نہیں بخشتے ۔
اسکول ہو ، کہ بازار ، ہسپتال یا پھر پولیس اسٹیشن ، پار کرجاتے ہیں ۔
اڑا کے رکھ دیتے ہیں ، نہیں چھیڑا انہوں نے تو کسی چرچ کو نہیں چھیڑا ۔
بھئی مذہبی رواداری بھی کوئی چیز ہے ۔
عام آدمی جو بازار میں خریداری کررہے ہوں ۔
، مزدور جو اپنی روزی کے چکر میں ہوں ، ان سے نہیں بچ سکتے ۔
مگر بہت حیرت کی بات ہے انہوں نے آج تک کسی جواء خانہ ، کسی کلب ، کسی فیشن شو یا پھر کسی لچر ٹی وی چینل کو کبھی نہیں چھیڑا ۔
شکل انکی شدید اسلامی ہے ، یہ دھاڑی ، یہ پگڑی ، نام امارت اسلامیہ افغانستان والے طالبان کا ۔
نام سے پہلے ملا ضرور لکھنا اور کام سارے اسلام کی بنیادی تعلیمات کے خلاف ۔
اسکول بند ، نمازی نماز نہیں پڑھ سکتے ، دھماکہ جنازہ میں ۔
بندہ پوچھے وہ کونسے مذہبی ہیں جو اپنی ہی عبادت گاہ کے دوالے ہورہے ۔
اسی کو ہی تباہ کرنے پر تلے ہوۓ ۔
اب تو کہا جاسکتا ہے انکا کام صرف دہشت پھیلانا ہے اور کچھ نہیں ۔
بندہ پوچھے کہ اس سے وہ حاصل کرنا کیا چاہتے تھے ۔
انکا مقصد کیا تھا اس فساد فی لارض سے ۔
مستفید کون ہوا اس کاؤس سے ۔
یہ وہ سوالات ہیں جن کے جوابات ہر بندہ جانتا ہے اور جو نہیں جانتا اسے بتلانے کی ضرورت نہیں ۔
پاکستان کا یہ لالوں کا علاقہ سوات ، گزرشتہ کئی دہائیوں سے مشکلات کا شکارہے ۔
روس کے افغانستان پر حملہ کے نتیجہ میں آنے والی امیگریشن کا رخ اس طرف ہونے کی وجہ انکی معاشرت و زبان کا ایک ہونا تھا ۔
جغرافیائی طور پر پہاڑوں اور دشوارگزار ، وادیوں پر مشتمل ہونے کی وجہ سے ، موسم کی شدت اور برفباری و سردی کا طویل سلسلہ ، اس علاقے کی ترقی میں ایک بڑی رکاوٹ رہا ۔
انگریز کے وقت سے اسکی حثیت ایک غیرمستقل حیثیت ہونے کی وجہ سے ، وہاں ترقیاتی کام خاطر خواہ نہ ہوپایا ۔
مشرف صاحب اور ذرداری حکومتیں بھی اپنی امریکہ تولیہ پالیسی کی وجہ سے ادھر توجہ دینے سے کنارہ کشی کرتی رہیں ۔
ایسے میں ملالہ ظہور پزیر ہوئی ۔
ایسے وقت میں جب فوج نے ادھر کنٹرول سنبھال لیا اور اسکول کھل گئے ۔
لڑکیا ں لڑکے سب اسکول کو جانے کے قابل ہوگئے ، طالبان کو قابو کرلیا گیا ۔
روز خبریں آرہی ہیں کہ ادھرآج میلہ لگا ہوا ہے ۔
آج کرکٹ کا ٹورنمنٹ ہورہا ہے ۔
مگر ملالہ جی کے بیانات سے لگتا ہے کہ ادھر بس برے حالات ہیں اور 8 برس پہلے جو اسکول جلاءے جاتے تھے اب بھی وہی ہے ۔
ملالہ کے بیانات سے زیادہ ڈر اسکو دئے جانے والے پروٹوکول سے لگ رہا کبھی تو وہ اوباہامہ کی چہیتی ہوتی ہے ۔
اسکی سولویں سالگرہ کا اقوام متحدہ میں منا یا جانا بھی ایک سوالیہ نشان ہے ۔
سوال یہ نہیں ہے کہ ملالہ کا جنم دن کیوں منایا گیا ۔
سوال یہ ہے کہ ملالہ علاوہ دیگر پاکستانی بیٹیوں کو بھی تو گولیاں لگیں ، ان پر تو بھی تو ستم ہوءے ۔
کشمیر میں کتنی ملالاؤں پر کیا نہیں بیتا ، کتنی ملالائیں اور اس کی عمر کی لڑکیا ں امریکن ڈرونز کا شکار ہوئیں اور ماری گئیں ، بغیر جانے کہ انکا قصور کیا تھا ۔
فلسطین میں کیا ملالائیں موجود نہیں ، کیا وہ کچھ نہیں لکھ سکتیں ۔
کیا وہاں کوئی بی بی سی کا نمائندہ نہیں جو فلسطین کی ملالہ کے بلاگ کی نوک پلک سنوارے ۔
اقوام متحدہ کا ان معصوم ملالاؤں کے بارے کیا خیال ہے جو گزشتہ 70 دہائیوں سے پس رہیں ظلم کی چکی میں ۔
آگے کیا ہوگا ۔
وقت کا قاضی فیصلہ سنائے گا وقت آنے پر ہے ۔
مگراب تک کی تاریخ تو یہی ہے کہ مغرب نے یہ چوتھی عالمی جنگ اپنے میڈیا سے لڑی اور لڑرہے ۔
جھوٹ کو سچ اور سچ کو جھوٹ انہوں نے ہی کیا ۔
گیارہ ستمبر سے اسامہ بن لادن تک ، صدام حسین عراق کے جراثیمی ہتھیار اور تیل پر قبضہ ، لیبیا پر حملہ اور مصری حکومت کا تختہ الٹنا ۔
ایران اور پھر سوریا کی شورش ، پاکستان میں مولبی قادری کی شورش اور نظام کو سبوتاژ کرنے کا پروگرام ، اور اب ملالہ کی پروجیکشن ۔
دیکھو اونٹ کس کروٹ بیٹھتا ہے ۔
مجھے تو یہ سب عالمی بدمعاشوں کی ایک اور چال لگ رہی ۔
ہمارا میڈیا تو انکی بولی بول رہا ۔
ادھر سوشل میڈیا پر بھی ، یورپی لوگ پاغل ہوئے بیٹھے ہیں ۔
یہ وہ لوگ ہیں جو اٹالین ٹی وی دیکھتے ہیں اور برلسکونی کو ووٹ دیتے ہیں ۔
اب ملالہ ملالہ کرتے پھر رہے ہیں ۔
جیو نیوز بتلا رہا کہ کسی بینڈ نے آئی ایم ملالہ بھی گادیا ۔
ہور دسو ، ڈرون حملوں میں مرنے والی ملالوں کا شاید حساب دینے کی بجاءے اس پر پردہ ڈالنے کی ایک بھونڈی کوشش ۔ 