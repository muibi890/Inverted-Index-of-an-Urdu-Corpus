انسانیت کی نہج میں تغیر و تبدل کا عمل ہمیشہ رہتا ہے ۔
اسی طرح فطرت بھی اسی تقاضے کو مدنظر رکھتی نظر اتی ہے ۔
جیسے ایک طرف دھوپ تو ایک طرف چھاؤں ہے کہیں وصل تو دوسرے لمحےفراق ۔
ماحول نہ صرف انسان پر اپنے اثرات چھوڑتے ہیں بلکہ چاھتے نہ چاھتےاپنا تاثر قائم رکھے ہوئے ہیں ۔
تبدیلی افراد پر اسلئیے اثر انداز ہوتی ہے کیوں کے یکسانیت سے دوری صحتمند انسانی فطری تقاضا ہے جبکے تبدیلی سے پھلنے پھولنے کا موقع ملتا ہے ۔
زندگی کا کاروبار بطور ردعمل نظر آتا ہے جو بعد میں رویوں میں تبدیل ہوجاتا ہے جبکہ تربیت سے مثبت تبدیلی جنم لیتی ہے ۔
جیسے جنگلات اور باغات کے حسن کا فرق جو انسان خود ترتیب دیتا ہے ۔
اکتسابی عمل ، تربیت کا اعجاز ہے کہ ایک جیسے افراد مختلف شعبہ زندگی پر حکومت کر رہے ہیں ۔
ایک انکشاف ہے کے افراد کی غیر ارادی ، غیر اختیاری تربیت بھی ہو رہی ہے ایک مسلسل ترغیب کا عمل جو جادو اثر رکھتا ہے ۔
ہپناٹزم کے ماہر اپنی ترغیب سے جادو اثر نتائج حاصل کرتے ہیں ۔
وہ لاکھوں کے مجمعے کو مبہوت کر دیتے ہیں ۔
لوگوں کے اندر روابط تلاش کرتے ہیں جس کی وجہ سے انکی معاملات پر گرفت اور کامیابی کا گراف ہمیشہ آسمان کی بلندیوں پر رہتا ہے ۔
انسانی ذہنوں کو اپنی مرضی کے مطابق تبدیل کر کے بہت سے لوگوں نے حکمرانی کی ہے اور آج کل کے میڈیا کا ہتھیار بھی یہی ہے ۔
خوبصورت انداز میں بناےگے اشتہار یا فلمائے گئے ڈرامے اپنا کام اس وقت دکھاتے ہیں ۔
جب آپ کسی چیز کو غیر ارادی طور پر چن لیتے ہیں یا کوئی رسم و رواج آپ کے روز مرہ کا حصہ بن جاتے ہیں ۔
معاملات ، ماحول ، اشتہارات ، دلچسپی کی حامل گفتگو اور دوستوں کے حلقے وغیرہ ایسے عناصر ہیں کہ جنکے اثرات افراد براہ راست قبول کرتے ہیں اور انکا ردعمل غیر ارادی کیفیت کا حامل ہوتا ہے ۔
شخصی تربیت کے لئے آگاہی کا عمل بہت ضروری ہے تاکہ انسان ان غیر ارادی فعل پر قابو پا سکے ۔
اگر کسی کو مسلسل برا یا اچھا کہا جاۓ تو اس کے اثرات بھی ایسے ہی ممکن ہیں کسی کو اچھائی کی طرف مائل کرنا ہوتو یہی آلہ انتہائی میسر ہوگا ۔
ترغیب کے اثرات سے بیماریوں سے بھی چھٹکارا حاصل کیا جاسکتا ہے جیسے کینسر ۔
اسی طرح ایک اچھی تحریر ایک اچھی ترغیب ہے تو ایک بری تحریر ایک جسکا اندازہ کسی بھی موضوع پر ایک مکمل کتاب پڑہنے کے بعد بخوبی لگایا جا سکتا ہے کہ شخصیت پر اس نے کیا اثرات چھوڑے ہیں ۔
اس طرح کسی بھی مشق سے ایک کیفیت پیدا کی جاسکتی ہے ۔
کسی بھی قسم کی تکرار یا بار بار ترغیب غنودگی جیسی کیفیت پیدا کرتی ہے ۔
اگر نوجوان اسے شوقیہ سیکھنا چاھتے ہیں تو چند ایک مثبت ترغیبات کو روزمرہ میں شامل کر لیجئے پھر دیکھیں کہ کیا گل کھلاتی ہیں ۔ 