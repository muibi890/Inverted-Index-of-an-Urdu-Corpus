اسکاٹ لینڈ نے آئی سی سی ورلڈ کپ کوالیفائرز کے فائنل میں متحدہ عرب امارات کو شکست دے دی اور اس کے ساتھ ہی اگلے سال ہونے والے عالمی کپ کی تمام ٹیموں اور ان کے پولز کا فیصلہ بھی ہوگیا ہے ۔
اسکاٹ لینڈ نے ٹاس جیت کر پہلے بیٹنگ کا فیصلہ کیا ۔
کپتان پریسٹن مومسن نےسنچری اور رچی بیرنگٹن کے 63 رنز کی بدولت 285 رنز کا مجموعہ اکٹھا کیا ۔
متحدہ عرب امارات کی جانب سے منجولا گوروگے نے تین وکٹیں حاصل کی ۔
جواب میں عرب امارات 50 اوورز میں 9 وکٹوں پر 244 رنز ہی بنا پائی ۔
49 رنز کا ابتدائی آغاز ملنے کے باوجود عرب امارات کا وکٹ گرنے کا سلسلہ نہ رک سکا ۔
وکٹ کیپر سوپنل پٹیل 99 رنز بنائے ۔
اسکاٹ لینڈ کی جانب سے این وارڈلا ، راب ٹیلر اور سفیان شریف نے تین ، تین وکٹیں حاصل کیں ۔
عالمی کپ 2015ء میں پول اے میں میزبان آسٹریلیا ، انگلستان ، سری لنکا ، بنگلہ دیش ، نیوزی لینڈ ، افغانستان اور اسکاٹ لینڈ ہوں گے ۔
جبکہ پول بی میں دفاعی چیمپئن بھارت ، پاکستان ، جنوبی افریقہ ، ویسٹ انڈیز ، زمبابوے ، آئرلینڈ اور متحدہ عرب امارات کھیلیں گے ۔ 