مائیکروسافٹ ، ونڈوز ایکس پی کے لئے اپنی سپورٹ8 اپریل 2014ء میں ختم کررہا ہے ۔
جس کا مطلب ہے اب کسی بھی خرابی کے لئے مائیکروسافٹ اپ ڈیٹ نہیں کرے گا ۔
آپریٹنگ سسٹم میں خامیوں سے ہیکرز نت نئے وائرس تیار کرتے ہیں تاکہ صارفین کے ڈیٹا کو نقصان پہنچایا جاسکے ۔
ونڈوز ایکس پی کی سپورٹ ختم ہونے کی بعد اس پر وائرسز کے حملے عام ہوسکتے ہیں ۔
مائیکروسافٹ اپنے صارفین کو تلقین کرتا آیا ہے کہ جدید آپریٹنگ سسٹمز پر اپ گریڈ ہوجائیں ۔
لیکن پوری دنیا میں لوگ بہت سست رفتاری سے ونڈوزایٹ اور سیون پر اپ گریڈ ہوہے ہیں ۔
مائیکروسافٹ سکیوریٹی ایزنشل کی اپ ڈیٹس ونڈوز ایکس پی کی سپورٹ ختم ہونے کے ایک سال بعد تک ملتی رہیں گی ۔
ان تمام اقدامات کا مقصد صارفین کو ونڈوز ایکس پی سے نئے آپریٹنگ سسٹم پر اپ گریڈ ہونے میں مدد فراہم کرنا ہے ۔
جس سے ونڈوز ایکس پی پر چلنے والے کمپیوٹرز کو کسی حد تک وائرسز سے بچائو میسر آجائے گا لیکن باقی خامیاں جوں کی توں ہی رہیں گی ۔
مائیکروسافٹ کے علاوہ دیگر کئی اینٹی وائرس بنانے والی کمپنیوں نے بھی ونڈوز ایکس پی کے لئے اپنے اینٹی وائرس سسٹم فراہم کرتے رہنے کی یقین دہانی کروائی ہے ۔
مائیکروسافٹ کو خاصی تنقید کا سامنا تھا کہ وہ اپنے صارفین کی ایک بڑی تعداد کو بے یار و مددگار چھوڑنے جارہا ہے جو صرف اس وجہ سے ونڈوز ایکس پی استعمال کررہے ہیں کہ ان کے زیر استعمال سافٹ ویئر جدید آپریٹنگ سسٹمز کے ساتھ مطابقت نہیں رکھتے ۔
2013 میں ا یکس پی کا مارکیٹ شیئر 29فی صد جبکہ ونڈوز ایٹ کا10 فی صد تھا ۔
خیال ہے کہ ونڈوز ایکس پی کے لئے سپورٹ کااختتام مائیکروسافٹ کے لئے آسان نہیں ہوگا ۔
مائیکروسافٹ کا مؤقف ہے کہ صارفین کو جدید آپریٹنگ سسٹم پر منتقل ہونے میں دیر نہیں کرنی چاہیے ۔
ان کا مقصد صرف ہیکرز سے حفاظت نہیں ، بلکہ صارفین جدید آپریٹنگ سسٹمز کی سہولیات سے فائدہ اٹھائیں اور ونڈوز ایٹ کی جانب راغب ہوں ۔ 