زمبابوے کے خلاف ہرارے میں کھیلتےہوئے یونس خان نے اپنے کیریئر کے 83 ویں ٹیسٹ مقابلے میں22 ویں سنچری بنا ڈالی ۔
وہ پاکستان کی جانب سے سب سے زیادہ سنچریاں بنانے والےچوتھے بلے باز ہیں ۔
دوسری اننگزمیں پاکستان کو سنبھالا دیتے ہوئے یونس خان نے 300 گیندوں پر 125 رنز بنائے ۔
ان کی اس اننگز میں 12 چوکے شامل ہیں ۔
اس باری کی بدولت اب یونس جاوید میانداد سے صرف ایک سنچری کے فاصلے پر ہیں ۔
پاکستان کی جانب سے انضمام الحق نےسب سے زیادہ سنچریاں بنا رکھی ہیں ۔
جبکہ محمد یوسف اور جاوید میانداد دوسرے اورتیسرے درجے پر موجود ہیں ۔
یونس خان کے ٹیسٹ کیریئر میں ایک ٹرپل سنچری بھی شامل ہے اور یہ اعزاز حنیف محمد اور انضمام الحق کوبھی حاصل ہے ۔
بھارت کے سچن تنڈولکر کے پاس سب سے زیادہ 51ٹیسٹ سنچریاں بنانے کا ریکارڈ ہے ۔ 