ملک شام کے ساتھ ہماری جان پہچان تب سے ہے جب سے ہوش سنبھالا ۔
جب اردگرد دیکھنا شروع کیا اور جب پڑھنا شروع کیا ۔
اسلام تاریخ کے جو بڑے نام ہیں اور جن کو ہم اپنا آئیڈیل مانتے ہیں ۔
جن لوگوں کے نام سامنے آتے ہیں ، انکی عظمت دل میں جاگ جاتی ہے ، ان سے محبت کرنے کو دل کرتا ہے ۔
ان میں سے ایک بڑا نام حضرت خالد بن ولید ، رضی اللہ عنہ ، سیف اللہ کا لقب پانے والے اس عظیم سپہ سالار کا ہے ، جن کے بارے حضرت صدیق اکبر کا فرمان ہے کہ یہ اللہ کی وہ تلوار ہے جو نبی کریم صلی اللہ علی وآلہ وصلم نے نیام سے نکالی تو میں کیسے اسے نیام میں کردوں ۔
پس پھر تاریخ نے قادسیہ کا معرکہ دیکھا جب مسلم افواج نے ایک کثیر تعداد میں دشمن کو ایسی شکست دی کہ وہ پھر سنبھل نہ سکا ۔
حضرت خالد ابن ولید رضی اللہ نے خلافت کی طرف سے سپہ سالار نہ ہونے کے باوجود اپنی ذمہ داری نبھاتے ہوئے اسلامی لشکر کو جس خوبی اور فراخدلی سے سنبھالا وہ تاریخ میں اپنی مثال نہیں رکھتا ۔
پھر دور عمر بن خطاب رضی اللہ عنہ میں جب حضرت خالد ابن ولید رضی اللہ کو معطل کیا گیا تو آپ نے پھر نظم کی مثال قائم کی ۔
پھر اسلامی فوج میں بغیر عہدہ کے لڑے ۔
اور اللہ کی یہ تلوار کسی کافر کے ہاتھوں نیام میں نہیں گئی اور آپ غازی رہے ۔
اللہ پاک آپ کے درجات بلند کرے ۔
حضرت کے زمانہ حیات میں ابھی تک فتنہ شیعہ نے سر نہ اٹھایا تھا اور وہ ایک نہایت غیر متنازعہ شخصیت کے طور پر اپنے خالق حقیقی سے جا ملے ۔
آپ نے بازنطینی اور ساسانی حکومتوں کی ناس ماردی ۔
اور یہ کہ آپ کے فتح کئے ہوئے علاقہ ابھی تک مسلمانوں کے پاس ہی ہیں ، سیف اللہ ہونے کی ایک بڑی دلیل ہے ۔
امیر تمور جب حمس کے پاس سے گزرہ تو وہ بھی اس جنگجو کے احترام میں اس شہر کو تباہ کئے بغیر گزر گیا ۔
ایک بہادر جرنیل دوسرے کی قدر جانتا ہے ۔
شام میں موجود مزار بی بی زینب رضی اللہ عنہ بھی کسی بحث کا باعث نہیں بنا کبھی بھی نہیں بنا ۔
یہ مزارات صدیوں سے مراکز تجلیات و مرجع خلائق ہیں ۔
اب جی شام ملک میں خانہ جنگی لگی ہوئی ہے ۔
اس بارے پہلے تو خبریں تھیں کہ باغیوں کی اسرائیل مدد کررہا ، پھر اس میں یورپ اور امریکہ کی مدد بھی ٹپک پڑی ۔
اب کل امریکہ نے باقاعدہ باغیوں کی اعانت اور سپوٹ کا اعلان کردیا ہے ۔
انجمن اقوام متحدہ امریکہ کی سلامتی کونسل نے بھی باغیوں کے ساتھ گفت وشیند شروع کردی ۔
یہ آج کی واشنگٹن پوسٹ میں لکھا ہوا ۔
اب میں یہ سوال کرنے میں حق بجانب ہوں کہ ، مملکت شام اس وقت بہت نازک حالات میں ہے ۔
یہ مزار گرانے والے متنازعہ کام انکو کرنے ہوتے تو وہ پہلے کرتے جب سب کچھ انکے قابو میں تھا ۔
اب تو انکےلئے اسطرح کا ہر قدم خودکشی کے مترادف ہے ۔
اگر حکومت یہ کام نہیں کررہی تو پھر باغی کررہے ہیں ۔
یہاں پر ایک اور سوال پیدا ہوتا ہے کہ مسلمان تو ادھر ہمیشہ سے ہی ہیں ۔
وہ تو مسجد پر حملہ نہیں کریں گے نہ ہی انہوں نے کیا ۔
ایسے ہی جیسے کسی ہندو کا مندر پر اور کسی عیسائی کا چرچ پر حملہ کرنا خارج از امکان ہے ۔
میں نے اپنے انڈین دوست عبدالمالک صاحب سے بھی اس بات کی تصدیق کی ہے کہ کیا ہندوستان میں جہاں سب اقوام و مذاہب موجود ہیں ، وہاں پر مندر پر کون حملہ کرے گا تو جواب ملا کہ ہندو تو نہیں ہوگا ۔
مسجد پر حملہ کرنے والا کون ہوگا ، تو جواب ملا کہ مسلمان کے علاوہ کوئی ہوگا ۔
اسی طرح چرچ پر حملہ کرنے والا عیسائی کے علاوہ ہی کوئی ہوگا ۔
تو برادران یہ جو مزارات پر حملے ہورہے ہیں یہ باغیوں کے غیرمسلم معاونین کی طرف سے ہورہے ہین ۔
تاکہ عام مسلمان کے دل میں مملکت شام کے خلاف نفرت پیدا کی جاسکے اور کل کو جب سکوت شام ہوگا تو اس پر کوئی رونے والا نہیں ہوگا ۔
مزارات پر حملے کرنے والے وہی ساسانی اور بازنطینی ہی تو نہیں ہیں جو آج اپنا بدلہ لے رہے ہیں ۔
سنا ہے کہ چلو تب تو کچھ نہ ہوسکا اب موقع ہاتھ آیا ہے تو حضرت کے مزار و منسوب مسجد سے ہی بدلہ لے لو ۔
ورنہ اور کوئی کیوں ان جیسی شخصیت کے مزار پر حملہ کرنے کی جرآت کرسکتا ہے ۔
جب امیر تیمور جیسا لڑاکا اور سنگ دل بھی حضرت کے شہر سے پرے ہوکر اپنا راستہ تبدیل کرلیتا ہے ۔ 