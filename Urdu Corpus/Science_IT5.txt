ماحولیاتی آلودگی اور گلوبل وارمنگ کا آج کل تذکرہ عام ہے ۔
کیا آپکو معلوم ہے کے زمین کا درجہ حرارت بڑھنے کے اس عمل کو ’’ گرین ہاؤس ایفیکٹ ‘‘ کیوں کہتے ہیں ۔
سائنس کی زبان میں گرین ہاؤس ایفیکٹ سے مرادزمینی سطح اور نچلے کرۂ ہوائی کے گرمانے کا عمل ہے ۔
آبی بخارات اور کاربن ڈائی آکسائیڈ سورج سے آنے والی سرخ شعاعوں کو جذب کر کے زمین کی طرف دوبارہ خارج کر د یتے ہیں ۔
جس سے گرمی میں اضافہ ہوتا ہے ۔
دوسری گیسیں بھی فضا میں شامل ہوکر گرمی کا سبب بن سکتی ہیں ۔
جیسے میتھین اور کلورو فلورو کاربن گیسیں یا سی ایف سی گیس ۔
اسی مناسبت سے انکو ’’ گرین ہاؤس گیسیں ‘‘ بھی کہا جاتا ہے ۔
ہم کاربن ڈائی آکسائیڈ کے اخراج پر پابندی نہیں لگا سکتے کیوں کے ہم خود بھی اور پودے بھی دن میں کاربن ڈائی آکسائیڈ خارج کرتے ہیں ۔
جب پیٹرول ، ڈیزل اور قدرتی گیس وغیرہ کے جلنے سے بھی کاربن ڈائی آکسائیڈ فضا میں شامل ہو جاتی ہے ۔
چونکہ یہ ہماری اہم ضرورت ہیں اسلئے ان کو بلکل ختم نہیں کیا جاسکتا لکین کم ضرور کیا جاسکتا ہے ۔
یورپ میں سال کے بیشتر حصے کے دوران ٹھنڈک رہتی ہے ۔
اسلیے ماحول کو گرم رکھنے کے لئے ادھر بہت سی جگہیں بنائی جاتی ہیں جہاں پلاسٹک یا شیشے کی مدد سے روشنی پہنچتی رہے ۔
ان جگہوں میں سورج کی روشنی آکر واپس نہیں جاسکتی ۔
جس کی وجہ سے ماحول کافی گرم ہوجاتا ہے اور گرم علاقوں کے پودے لگانے کے لئے مناسب رہتا ہے ۔
چونکہ یہ جگہیں سبز پودے اگانے کے لئے بنائی جاتی ہیں اسلئیے انکو گرین ہاؤس کہا جاتا ہے ۔
وہ علاقے جو بہت زیادہ سرد ہوتے ہیں ادھر گرین ہاؤس میں کاربن ڈائی آکسائیڈ کی اضافی مقدار بھی شامل کی جاتی ہے ۔
گرین ہاؤس کو اردو میں نبات خانہ بھی کہا جاسکتا ہے اور گرین ہاؤس افیکٹ کو نبات خانہ کا اثر ۔ 