ماہرین کا خیال ہے کہ پھل اور سبزیاں انسانی خوراک کا لازمی حصہ ہونی چاہئیں ۔
ان میں موجود وٹامنز اور معدنیات صحت مند رہنے اور بیماریوں سے بچاؤ کے لئے موثرثابت ہوتی ہیں ۔
ماہرین کہتے ہیں کہ مختلف اقسام کی سبزیاں اور پھل انسانی خوراک کا حصہ ہونی چاہئیں ۔
عام ممالک کے ساتھ ساتھ ترقی یافتہ ممالک میں بھی کینسر کا ایک سبب سبزیوں اور پھلوں کا کم تر استعمال ہونا ہے ۔
شوکت خانم میموریل کیسنر ہسپتال اور تحقیقی مرکز سے وابستہ ڈاکٹر نتاشہ انور کا کہنا تھا کہ اس تیز رفتار زندگی میں لوگ خوراک کے معاملے میں ڈبہ بند خوراک پر انحصار کرنے لگے ہیں ۔
جس میں موجود کیمیکلز انسانی صحت پر منفی اثرات مرتب کر رہے ہیں ۔
جب کہ فطری خوراک کاکوئی نعم البدل نہیں ۔
کینسر کے خلاف مزاحمت کے حوالے سےآئے روز تحقیقاتی رپورٹس سامنے آتی ہیں ۔
ابھی حال ہی میں طبی ماہرین نے خون کے سرطان پر انگوروں کے بیجوں کے گودے کو آزمایا جس میں 76 فیصد سرطان کے خلیوں میں کمی دیکھی اور خون کے صحت مند خلیے اس سے محفوظ رہے اور طبی ماہرین یہ امیدبھی ظاہر کی کہ عالمی سطح پر نئی دوا تیار کرنے میں اس سے مدد ملے گی ۔
طبی ماہرین کایہ بھی کہنا ہے کہ یہ بیج جسم سے فاسد مادے خارج کرنے ، دل کو مضبوط بنانے اور جلد ، چھاتی ، مثانہ ، پھیپھڑوں کے سرطان کے خلاف بھی موثر ثابت ہوے ہیں ۔
چوہوں میں ان بیجوں کے استعمال سے کینسر ٹیومر کا سائز ان کم ہوگیا ہے ۔
یہ تحقیق یونیورسٹی آف کینٹیکی کے پروفیسر زینگ لینگ شائی نے مکمل کی ہے ۔ 