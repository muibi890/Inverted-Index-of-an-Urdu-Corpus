چھٹیاں آرہی تھی سوچا کیوں نہ دوستوں کے ساتھ مل کر ایک دوست کے گاؤں جائیں ۔
گاؤں اسلام آباد کے قریب ہی واقع تھا ایک دن گزار کر واپس آجائیں گے ۔
آدھے گھنٹے میں نکلنا تھا سو جلدی جلدی میں جو تیاری ہوئی کی اور نکل پڑے ۔
گاؤں کا نام کلاں تھا ۔
اس علاقے میں گاڑیاں کم ہی جاتی تھی اسلیے جو گاڑی ملی اسی پر سوار ہوگے کچھ اندر بیٹھ گئے کچھ لٹک گئے ۔
پہاڑی لوگوں کے بارے میں سنا تھا کے یہ لوگ اچھے نہیں ہوتے ۔
کچھ لوگوں نے متبنہ بھی کیا لکین لوگوں کی باتیں خام خیال ہی نکلی ۔
یہاں کے لوگ بہت ملنسار تھے ۔
جب ہماری منزل آئی تو لوگوں نے نیک خواھشات کے ساتھ روانہ کیا ۔
لسی کی بوتلیں دی ۔
ہم سب اس مہمان نوازی پر ششدررہ گئے ۔
یہاں سے دلچسپ سفر شروع ہوتا ہے ۔
دوست کے گھر پوہنچتے ہی ہم نے دروازہ کھولا ۔
بجلی چلو کی اور کھانےپینے میں مصروف ہوگے ۔
چونکہ سب کچھ خود ہی کرنا تھا اسلیے نظم و ضبط کے لئے ایک کو امیر چن لیا اور خود کو دو ٹیموں میں بانٹ لیا ۔
ایک ٹیم کا کام بستر لگانا تھا اور ایک ٹیم کا کام برتن دھونا کھانا لگانا تھا ۔
یہاں کا پانی بہت ٹھنڈا اور عجیب نوعیت کا تھا جس میں سفید جھاگ ہوتی جو خود بخود کچھ دیر بعد ختم ہوجاتی ۔
کھانا پکانے کی طرف توجہ کی ، قریب ہی جنگل تھا اندھیرا ہونے سے پہلے ہم نے لکڑیاں اکٹھی کر لی تھی ۔
چولہا گھر سے مل گیا جو کوزے کے نچلے حصے کی طرح تھا ۔
آگ جلائی روٹیاں اور انڈے ہم ساتھ لے آے تھے ۔
آملیٹ تیار کرنا شروع کیا پتا چلا نمک ہم جلدی میں بھول گئےتھے ۔
سامان سے چا ٹ مسالا برآمد ہوگیا ۔
بےصبری سے ڈنر کا انتظار ہورہا تھا ۔
پہلے ایک انڈے میں چاٹ مسالا ڈال کر تیار کیا گیا ۔
کچھ نے کہا چلے گا کچھ نے تھوک دیا ۔
چینی وافر مقدار میں موجود تھی میں نے آملیٹ کا مشورہ دیا ۔
پہلے سب حیران ہوۓاپنے موقف کو ثابت کرنے کے لیئے میں نے میٹھے انڈے کے خدوخال اور بنانے کی ترکیب پر روشنی ڈالی ۔
تخلیق ضرورت کی ماں ہے سو دو انڈوں سے آملیٹ تیار کیا گیا ۔
چکھنے کے دوران ہی سب اس پر ٹوٹ پڑے ۔
کھانا کھانے کے بعد ایک گروہ تھک چکا تھا وہ سو گئے باقی گاؤں کی سیر کو نکلے ۔
کاموں سے تھک کر گاؤں کے لوگ سو چکے تھے مکمل خاموشی تھی ۔
گاؤں سے باہر جانے والی سڑک کے ایک کنارے پر پہاڑ تھے جبکے دوسری طرف ڈھلوان تھی ۔
ہم سڑک پر بیٹھ گے ۔
ٹھنڈی ہوا چل رہی تھی چاند اپنی نورانی کرنیں پھیلائے ہوۓ تھا ۔
سامنے چیڑ کے نوکیلے پتوں والے درخت تھے ۔
خاموشی اتنی تھی کہ سنسناہٹ سنی جاسکتی تھی ۔
دل کرتا تھا کہ یہ رات کبھی نہ گزرے ۔
میں کافی دیرلطف اندوز ہوتا رہا اور سوچتا رہا کہ کتنے خوش نصیب ہیں وہ لوگ جنہوں نے نام نہاد ترقی کی بنیاد پر خوبصورتی کو پاؤں تلے نہیں روندا ۔
یہی چانداور چیڑ کے درخت کلاں میں ہیں اور یہی چاند راولپنڈی میں مگر کلاں میں درخت جھوم رہے ہیں اور میرے کالج میں خاموش ہوا کے جھونکوں کے منتظر ہیں ۔
نیند آنکھوں سے دور تھی لیکن واپس آکر سونا پڑا ۔
صبح ماشاللہ سبحان اللہ کے الفاظ سے ہوئی میں بھی اٹھ کر باہر گیا تو آنکھیں کھلی کی کھلی رہ گی ۔
سورج نکلنے کا منظر نہایت دیدہ زیب تھا پہاڑوں کی مٹی چمک رہی تھی اور سبزہ دھلا ہوا تھا ۔
ایسا منظر میں نے پہلے کبھی نہ دیکھا تھا ۔
کچھ لوگ ابھی سو رہے تھے سوچا ہلکی پھلکی ورزش کر لی جاۓ ۔
اسکول جاتے ہوۓ بچے مجھ جیسے موٹے تازہ انسان کو اچھل کود کرتا ہوا دیکھ کر مسکرانے لگے میں بھی مسکرا دیا ۔
مجھے ان بچوں میں اپنا بچپن نظر آیا ۔
ناشتے کے بعد ہم لوگ جنگل کی سیر کو نکل پڑے ۔
جنگل زیادہ گھنا نہیں تھا کہیں چراگاہیں آجاتی کہیں میدان اور کہیں جنگل ۔
میرے دوست کیمرے کی آنکھ میں ان کو محفوظ کرتے رہے اور میں یاداشت میں ۔
ہم گنجان آبادی سے بہت دور اور قدرت کے بہت قریب تھے ایسے منظر دیکھے کے سوچا جنت کیسی ہوگی ۔
ہم سب بھاگتے کھیلتے رہے کچھ دیر کے بعد کھانا کھایا سب کیمرے میں مصروف ہونے اور میں اپنی ڈائری لکھنے میں جو لکھا کچھ یہ ہے ۔
میں پتھر پر بیٹھا ہوں نجانے یہ پتھر کب سے موجود ہیں ۔
میرے سامنے ایک ندی ہے ۔
ٹھنڈی ہوا چل رہی جس سے سکون حاصل ہوتا ہے ۔
میرے اردگرد خاموشی ہے ۔
دل چاہتا ہے کہ میں یہی رہوں اور کاش یہ وقت کبھی ختم نہ ہو ۔ 