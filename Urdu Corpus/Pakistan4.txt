آج یوم پاکستان ہے ۔
اس دن قرارداد پاکستان پیش کی گئی تھی ۔
قوم نے انتھک محنت اور سچی لگن کے تحت سات سال بعد اس موجودہ دنیا میں پہلا اسلامی ملک قائم کردیا تھا ۔
ویسی ہی قربانی اور جذبے کی ضرورت ہے اس وقت جیسا ۱۹۴۰ء میں برصغیر کے مسلمانوں میں تھا ۔
اچھے مستقبل کی خاطر ہم اور بہت سے لوگ محض اپنا وطن اپنی جان سے پیا را پاکستان چھوڑ آئے ہیں ۔
اگر ہم چاہتے ہیں کہ ہماری آنے والی نسلوں کو یوں نہ کرنا پڑے تو اس کے لئیے ضروری ہے کہ پاکستان میں ایسے حالات پیدا کئیے جائیں جس میں پاکستانیوں کو محض ایک اچھے مستبقل کی خاطر غریب الوطنی کا زہر نہ پینا پڑے ۔
ضرورت اس امر کی ہے کہ ادارے مضبوط ہوں ’’ شخصیات ‘‘ کی بجائے ۔
پاکستان میں صوبائی اور قومی الیکشن اسی سال مئی میں ہونے والے ہیں ۔
بے شک ہم ووٹ نہیں ڈال سکتے دیار غیر میں رہنے والے مگر اپنی آواز کو پہنچا سکتے ہیں کہ اپنی قومی امانت یعنی ووٹ اسے دیں جو پاکستان کو ایک عظیم ریاست سمجھتے ہوئے پاکستان کی عظمت بحال کرنے میں دلچسپی رکھتا ہو ۔
جو پاکستان کے آئین و قانون کے مطابق پاکستانی اداروں کو مضبوط کریں ۔
تو میں آپ کو یقین دلاتا ہوں کہ ہماری آئیندہ آنے والی نسلیں محض پاکستانی ہونے کی وجہ سے خوار نہیں ہونگی ۔
اور وہ باعزت قوم کے طور پہ اقوام عالم میں جانی جائیں گیں ۔ 