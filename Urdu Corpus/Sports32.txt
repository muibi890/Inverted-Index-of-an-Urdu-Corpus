چھ فروری کو 7ویں ایشیائی سرما کھیلوں کا اختتام قازقستان کی کامیابیوں اور ایک شاندار تقریب پر ہوا ۔
خواتین کی 15 کلومیٹر کلاسیکی کراس کنٹری دوڑ جاپان کی ماساکو اشیدا نے نمایاں برتری حاصل کی. قازقستان کی جو ان کی نے چاندی کا تمغہ جیتا اور سویتلانا مالاخوفا نے کانسی کا تمغہ جیتا ۔
ا مالاخوفا نے کہا کہ ہمارا بنیادی کام حریفوں کو پیچھے رکھنا تھا تاہم نہ کر سکے ۔
مردوں کی 30 کلومیٹر کلاسیکی کراس کنٹری دوڑ میں قازقستان کے الیکسے پولتارانن نے اپنے ہم وطن سرجیائی چیری پانوف کو چند سیکنڈ کے فرق سے پیچھے چھوڑ کر سونے کا تمغہ جیت لیا. جبکہ یوشیدا کے حصے میں کانسی کا تمغہ آیا ۔
پولتارانن نے کہا کہ شائقین نے اس سنسنی خیز دوڑ سے ضرورلطف اٹھایا ہو گا ۔
کھیلوں کا آخری طلائی تمغہ قازقستان کی مردوں کی ہاکی ٹیم کے حصے میں آیا ۔
تمغے کے میچ میں قازقستان کی ٹیم نے جاپان کو چار ایک سے شکست دی اورقازقستان کے مردوں کی بینڈی ٹیم نے منگولیا کو شکست دے کرا 30واں طلائی تمغہ جیتا ۔
قازقستان 32 طلائی ، 21 چاندی اور 17 کانسی کے تمغوں کے ہمراہ کل 70 تمغے جیت کر پہلے نمبر پر رہی ۔
جاپان کی ٹیم دوسرے نمبر پر رہی اور اس نے 13 طلائی ، 24 چاندی اور 17 کانسی کے تمغوں کے ہمراہ کل 54 تمغے جیتے ۔
جنوبی کوریا کی ٹیم نے 13 طلائی ، 12 چاندی اور 13 کانسی کے کل 38 تمغوں کے ہمراہ تیسرے نمبر پر رہی ۔
کرغزستان نے بینڈی ( ہاکی ) میں کانسی کا واحد تمغہ جیتا ۔
صدر روزا اوتن بائیفا نے ہاکی ٹیم کی کامیابی پر مبارک باد کا خط لکھا ۔
کھیلوں کے بعد ، الماتی کے بالوان شولاک محل میں ایک شاندار اختتامی تقریب منعقد ہوئی ۔
صدر نور سلطان نذر بائیف نے اختتامی تقریب میں کھلاڑیوں کا شکریہ ادا کیا ۔
تقریب میں بازی گروں ، آتش بازی ، لیزر ٹیکنالوجی اور موسیقاروں کے شاندار مظاہرہ پیش کیے گے ۔
ایک مداح تیمور یرمیتوف نے کہا کہ میرے پاس بولنے کے لئے الفاظ ہی نہیں ہیں ۔
ہر چیز انتہائی زبردست اور اعلی معیار کی تھی ۔
قازقستان پر فخر کرنے کی وجوہات موجود ہیں ۔ 