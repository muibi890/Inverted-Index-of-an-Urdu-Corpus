چھ دسمبر کو اپنے کواٹر فائنل مقابلوں میں کامیابی کے بعد پاکستان ، بھارت ، آسٹریلیا اور ہالینڈ نے مردوں کی 34 ویں ہاکی چیمئنز ٹرافی کے سیمی فائنل مقابلوں کے لئے کوالیفائی کر لیا ہے ۔
پہلے کواٹر فائنل میں پاکستان نے غیرمتوقع طور پر دنیا کی پہلے نمبر کی ٹیم اور 2012 کی اولمپک چیمپئن جرمنی کو 12 سے ہرا دیا ۔
اس کامیابی کی وجہ سے پاکستان نے 2004 کے بعد پہلی مرتبہ سیمی فائنل کے لئے کوالیفائی کیا ہے اور اسکی اگلے سال چیمپئنز ٹرافی میں شرکت بھی یقینی ہو گئی ہے ۔
پاکستانی ٹیم کا مقابلہ 8 دسمبر کو ہالینڈ کے خلاف ہو گا ۔
ہالینڈ نے نیو زی لینڈ کو 02 سے ہرا کر سیمی فائنل کے لئے کوالیفائی کیا ۔
جرمنی نے وقفے سے قبل مورٹز فؤرسٹے کی جانب سے گول کی مدد سے 01 سے برتری حاصل کرلی ۔
تاہم پاکستان آخری 35 منٹ میں حاوی رہا اور شکیل عباسی دو گول کرنے میں کامیاب رہے ۔
عباسی نے پہلا گول دوسرے ہاف کے چار منٹ بعد کیا اور اس کے 10 منٹ بعد دوسرا گول بھی کر دیا ۔
دونوں گول پینالٹی کارنر کی مدد سے کیے گئے ۔
جرمنی نے آخری 20 منٹوں میں دو اضافی کھلاڑیوں سے مستفید نہیں ہوسکی اور پاکستان نے مقابلہ جیت لیا ۔
پاکستان کے کپتان محمد عمران نے ایکسپریس نیوز کو بتایا کہ یہ ٹیم کی مجموعی کوشش تھی جس کی وجہ سے ہم نے عالمی نمبر ایک ٹیم کو شکست دینے اور سیمی فائنل میں پہنچنے میں کامیاب ہوئے ۔
کھیل کے ماہرین کا کہنا ہے کہ اگر پاکستان نے جرمنی کے خلاف اپنی کارکردگی کو برقرار رکھا تو وہ سیمی فائنل میں بھی ہالینڈ کو ہرا سکتے ہیں ۔
جیو نیوز کے نائب سپورٹس ایڈیٹر یجی حسینی نے کھیل کے بارے میں تبصرہ کرتے ہوئے سینٹرل ایشیاء آن لائن کو بتایا ۔
پاکستانی ٹیم گیند پر ایسی مکمل کمانڈ اور کورڈینیشن کے ساتھ کھیل رہی تھی جس کا ہم نے حالیہ طور پر مشاہدہ نہیں کیا ۔
اگر ٹیم نے اسی طرح کا کھیل جاری رکھا تو وہ دوسری ٹیموں کو بھی حیران کرسکتی ہے ۔
حسینی نے عباسی اور گول کیپر عمران بٹ کی کارکردگی کی تعریف کی ۔
انہوں نے کہا کہ عباسی جرمن کھلاڑیوں اپنی ہاکی سٹک کے ساتھ نمٹے جبکہ عمران نے گول کرنے کے جرمن کھلاڑیوں کے مضبوط حملوں کو روکا ۔
سابق اولپئن رشید الحسن نے کہا کہ کوچوں کو کھلاڑیوں پر اپنے سکور کرنے کی کوششوں کو مکمل کرنے پر محنت کرنی چاہیے ۔
رشید نے کہا کہ اگر کھلاڑی انکے کو ملنے والے مواقع کو گول میں تبدیل کر سکتے تو پاکستان مزید گول کرسکتا تھا ۔
پاکستان نے صرف ایک پول میچ جیتا ( بلجیئم کے خلاف ) کور پول بی میں چار ٹیموں میں اس کی تیسری پوزیشن رہی ۔
دوسرے کواٹرفائنل مقابلوں میں بھارت نے بلجیئم کو 01 اور آسٹریلیا نے انگلینڈ کو 02 سے ہرایا ۔
دوسرے سیمی فائنل میں 8 دسمبر کو آسٹریلیا بھارت کے خلاف کھیلے گا ۔
بین الاقوامی رینکنگ میں پاکستان اور بھارت کا نواں اور گیارہواں نمبر ہے اور ان کا سیمی فائنل کے لئے کوالیفائی کرنا کچھ مبصرین کے لئے حیران کن ہے ۔ 