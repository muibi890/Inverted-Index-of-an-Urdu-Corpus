نوے کی دہائی میں ٹیکنولوجی کی دنیا میں ، پرسنل کمپیوٹنگ نے اپنی سلطنت قائم کر لی ۔
دنیا بھر کی برقی مصنوعات کی منڈیوں میں اس کی فروخت عروج پر رہی ۔
اگرچہ کمپیوٹنگ کا آغاز دوسری جنگ عظیم کے ساتھ ہی ہو گیا تھا ۔
تاہم ، طویل عرصے تک اس کا استعمال خال خال ہی نظر آیا ۔
1980ء میں مٹرولا کے 8086 پروسیسر کے استعمال سے کمپیوٹرز کی جسامت اور قیمت میں کمی واقع ہونا شروع ہوئی اور نوے کی دہائی تک اس شعبے میں انقلابی تبدیلی آچکی تھی ۔
اگر یہ کہا جائے کہ پی سی یعنی پرسنل کمپیوٹر کی اصطلاح کروانے کا سہرا آئی بی ایم کے سر ہے ، تو ہرگز غلط نہ ہوگا ۔
جس نے پہلی بار ایک مکمل ڈیسک ٹاپ کمپیوٹر یونٹ متعارف کرایا اور دنیا بھر میں تہلکہ مچا دیا ۔
اس سے قبل کسی مشین کو کبھی بھی بزنس مشین کی حیثیت حاصل نہیں تھی ۔
بلکہ اس کا استعمال صرف تحقیقی اور سائنسی اعداد و شمار تک محدود تھا ۔
1981ء میں پر سنل کمپیوٹر کو باقاعدہ مائیکرو سوفٹ ڈسک آپریٹنگ سسٹم کے ساتھ متعارف کرایا گیا جبکہ پاکستا ن میں اس کی ابتداءکچھ عرصے میں ہوئی ۔
تاہم اس وقت مقامی سطح پر اسے فوری طور پر مقبولیت حاصل نہ ہو سکی جس کی بنیادی وجہ اس کی قیمت اور مہارت کا فقدان تھا ۔
دوسری طرف دیگر کمپنیز نے مائیکرو کمپیوٹرز متعارف کروائے ، جو عام ٹی وی سے منسلک ہو جاتے تھے ۔
ان کو آئی بی ایم پی سی کے مقابلے میں زیادہ تیزی سے مقبولیت حاصل ہوئی ، جس کی اہم وجہ ان کی قیمت کا کم ہونا اور ان میں چلنے والے کمپیوٹر گیمز تھے ۔
جس کی وجہ سے ان کو بچوں میں زیادہ مقبولیت حاصل ہوئی ۔
ان میں کمکموڈو اور زیڈ ایکس اسپیکٹرم زیادہ قابل ذکر ہیں ۔
جن کے استعمال کے لئے کسی اوپریٹنگ سسٹم سے آگاہی ضروری نہ تھی ۔
ان کمپوٹرز کو مکمل طور پر پرسنل تو نہیں کہا جاسکتا لیکن یہ بنیادی استعمال اور کھیل کے لئے کارآمد تھے ۔
اسی دوران ایپل کا متعارف کردہ کمپیوٹر میکن ٹوش کوتجارتی طور پر خصوصا پبلیکیشن اور اینیمیشن کے شعبے سے بہت مقبولیت حاصل ہوئی ۔
ابتداءمیں پرسنل کمپیوٹر استعمال کرنے کے لئے اوپریٹنگ سسٹم کے بارے میں جاننا لازمی تھا لیکن ایپل کے میکنٹوش نے گرافک یوزر انٹرفیس ( جی یو آئی ) متعارف کرایا اور کمپیوٹنگ کے شعبے میں نئی سہولت پیدا کر دی ۔
لیکن چوں کے آئی بی ایم پرسنل کمپیوٹرز میں گرافک کی سہولت موجود نہ تھی اس لئے یہ ڈسک اوپریٹنگ سسٹم کے بغیر استعمال نہیں کئے جاسکتے تھے ۔
اس کے باوجود میک کے مقابلے میں اسی کو زیادہ تیزی سے مقبولیت حاصل ہوئی ۔
اس کی سب سے بڑی وجہ اس کی مسلسل کم ہوتی قیمت تھی ۔
1985ء کے بعد آئی بی ایم نے اپنے سسٹمز میں تھرڈ پارٹی پیرافرلز کا استعمال شروع کیا تو ان کی قیمت اور بھی کم ہوتی گئی ۔
ساتھ ہی مائیکروسوفٹ نے اس کی مقبولیت میں بہت اہم کردار ادا کیا ۔
ڈوس کو سمجھنے کے بعد پی سی کا استعمال خاصا آسان ہو جاتا ۔
لیکن کمپیوٹنگ پر مکمل عبور حاصل کرنے کے لئے کچھ کمپیوٹر لینگویجز کا جانا بھی ضروری تھا ۔
اس لئے اس عرصے میں پرسنل کمپیوٹر کا استعمال محدود پیمانے پر رہا ۔
اس کے باوجود کمپیوٹنگ کی دنیا میں ترقی کا عمل جاری رہا ۔
اور آئی پی ایم کے نئے سسٹمز 32 اور 36 متعارف ہوئے جن کو بطور مین فریم استعمال کیا جاتا رہا ۔
ان کی جسامت خاصی بڑی تھی اور ان کے استعمال میں برقی تونائی بھی خاصی صرف ہوتی ۔
اس کے علاوہ ان کو رکھنے کے لئے جگہ کا بھی مسئلہ رہتا ۔
ٹیکنولوجی کے بدلتے ہوئے رنگ کو دیکھتے ہوئے بہت سی دیگر کمپنیوں نے بھی کمپیوٹر سازی کے میدان میں قدم رکھنے کا فیصلہ کیا اور اس طرح پرسنل کمپیوٹر کی دنیا میں انقلاب آگیا اور ایک نئے اصطلاح آئی بی ایم کمپیٹیبل ( یعنی ملتا جلتا ) کے طور پر سامنے آئی ۔
اور پینٹیئم ون ، ٹو ، تھری اور فور نے کمپیوٹر کے میدان میں جدیدیت اور سہولت پیدا کر دی ۔
اسی دوران پرسنل کمپیوٹرز میں ملٹی میڈیا ٹیکنولوجی کو فروغ حاصل ہوا ۔
دوسری طرف مائیکروسوفٹ نے بھی اپنے اوپریٹنگ سسٹم کو نئی شکل دے دی جس کو ونڈوز کا نام دیا گیا ۔
یہ مکمل طور جی یو آئی بیس ہے ، اس کا پہلا ورثرن تھری پوائنٹ زیرو تھا جسے پسند کیا گیا ۔
اس مقبولت کو دیکھتے ہوئے جلد ہی نیا ورثرن بازار میں آگیا ۔
تاہم اس کے استعمال کے لئے سسٹم میں ڈوس کا انسٹال کرنا لازمی تھا ۔
ونڈو 95 پہلا مکمل جی یو آئی اوپریٹنگ سسٹم تھا ۔
اس کے بعد ونڈوز کے متعدد ورثرن آئے جن میں ونڈوز 97 ، 98 ، اینٹی اور ایکس پی شامل تھے ۔
ونڈوز ایکس پی پیلا ڈوئل اوپریٹنگ سسٹم 21 اگست 2001ء میں متعارف ہوا تھا جسے بہت مقبولیت حاصل ہوئی تھی ۔
اس کے بعد طویل عرصے تک مائیکرو سوفٹ نے کوئی نیا اوپریٹنگ سسٹم متعارف نہیں کرایا ۔
تاہم اس دوران ونڈو سروس پیک اور سرور ایڈیشن بازار میں آتے رہے ۔
پانچ برس تک مائیکرو سوفٹ نے زیادہ توجہ ایپلیکیشنز پر دی جبکہ درون خانہ نئے اوپریٹنگ سسٹم کی تیاری کا عمل بھی جاری رہا ۔
22 جولائی 2005ء کو نیا اوپریٹنگ سسٹم ونڈوز وسٹا کے نام سے آیا ۔
یہاں یہ بتانا ضروری ہے کہ اس وقت تک پرسنل کمپیوٹنگ 63 بٹ پروسیسر پر ہو رہی تھی ۔
وسٹا پہلا اوپریٹنگ سسٹم ہے جو مکمل طور پر 64 بٹ کو سپورٹ کرتا ہے ۔
ظاہر ہے کہ اس کے لئے 64 بٹ سے مطابقت رکھنے والے ہارڈویئر کی بھی ضرورت تھی ۔
اس لئے مائیکرو پروسیسر بنانے والے اداروں انٹیل اور اے ایم ڈی نے جدید پروسیسرز متعارف کروائے جن میں انٹیل اور کور ٹو ڈیو سیریز آئی ٹینیم اور سیون جبکہ اے ایم بی کا ایتھلون ، ڈورون اور سیمپرون قابل ذکر ہے ۔
پروسیسرز کے لئے 64 نینو میٹر ٹیکنولوجی استعمال ہوتی ہے ۔
بائیس اکتوبر 2009ء کو مائیکروسوفٹ کا مکمل 64 اوپریٹنگ سسٹم ونڈو 7 کے نام سے آیا ۔
اگرچہ نیا اوپریٹنگ سسٹم کسی بھی معیاری سسٹم پر چلایا جا سکتا تھا لیکن اس کا مکمل فائدہ اٹھانے کے لئے نئے آرکیٹکچر کی ضرورت تھی ۔
اس بات کو مدنظر رکھتے ہوئے کور ون سیریز کے پروسیسرز متعارف کرائے گئے ہیں جو 32 نینو میٹر ٹیکنولوجی کے تحت کام کرتے ہیں ۔
اس کے لئے یہ پہلے پروسیسرز سے کئی گنا تیز رفتار ہیں اور ان کے استعمال سے توانائی کی بھی کئی گنا بچت ہو گی ۔
ان کے لئے نیا آرکیٹکچر بھی متعارف کرایا گیا ہے جس میں نئے مدر بورڈ ، میمری موڈیول ، گرافک پروسیسر وغیرہ شامل ہیں ۔
یہاں یہ بات قابل ذکر ہے کہ ماضی میں صرف اعدادو شمار کرنے والا کمپیوٹر اب مکمل ملٹی میڈیا ایپلیکیشن بن چکا ہے ۔
اس میں ڈسپلے کے لئے روایتی سی آر ٹی والے مونیٹرز کی جگہ ایل سی ڈیز اسکرین نے لے لی ہے ۔
ٹیکنولوجی میں جدت کا سفر تیز رفتاری سے جاری رہا ۔
اس کے باوجود پرسنل کمپیوٹر کے تما حالات کی نکل مکانی کے لئے کافی احتیاط اور توجہ درکار تھی ۔
نیز کاروباری افراد کو بھی دوران سفر کمپیوٹر جیسی نعمت سے محروم رہنا پڑتا تو اس کی اہمیت کو مد نظر رکھتے ہوئے موبائل کمپیوٹنگ کا تصور پیش کیا گیا ۔
اور لیپ ٹوپ کمپیوٹر متعارف کروائے گئے ۔
لیپ ٹوپ کمپیوٹر کسی بڑی کتاب کی مانند یوتے ہیں جن میں اسکرین سمت تمام بنیادی پیرافرلز بلٹ ان ہوتے ہیں ۔
ان کو نوٹ بک بھی کہا جاتا ہے ۔
نوٹ بک کے بعد ان سے بھی مختصر کمپیوٹرز پام ٹوپ کے نام سے متعارف ہوئے ۔
یوں موبائل کمپیوٹنگ کو بہت تیزی سے فروغ حاصل ہوا اور جب وائرلیس کمپیوٹنگ متعارف ہوئی تو کمپیوٹنگ کے نئے دور کا آغاز ہو گیا ۔
وائریس کنیکٹیوٹی کے لئے بلیو ٹوٹھ ، وائی فائی ، وائی میکس ٹیکنولوجیز کی مدد سے وائرلیس بروڈ بینڈ انٹرنیٹ کا استعمال شروع ہو گیا ۔
انہیں ٹیکنولوجیز کی وجہ سے اب کمپیوٹنگ موبائل فون کے ذریعے بھی ممکن ہے ۔
یہی نہیں بلکہ اب تو موبائل فونز بھی مکمل ملٹی میڈیا ایپلیکیشن کا روپ دھار چکے ہیں جبکہ کمپیوٹر کی سب سے جدید شکل ٹیبلیٹ پی سی کے نام سے عام ہو رہی ہے ۔
اس میں کی بورڈ نہیں ہوتا بلکہ اس کا کام ٹچ اسکرین کی مدد سے کیا جاتا ہے ۔
نیز بازار میں ای بک کمپیوٹر بھی تیزی سے مقبول ہوتے جا رہے ہیں ۔ 