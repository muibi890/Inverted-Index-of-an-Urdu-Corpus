آج جب میں کلاس میں گیا تو بچوں نے پوچھا ’’ سر جی کل چھٹی ہے ’’ ۔
میں نے پوچھا کیوں چھٹی ہے تو کہنے لگے ‘‘ مزدور کا عالمی دن ہے ’’ ۔
مجھے جتنا معلوم تھا وہ میں نے ان کو بتا دیا لیکن گھر پہنچ کر سوچا اس پر کچھ لکھتے ہیں لیکن لکھنے سے پہلے کچھ تفصیلات کا پتہ کر لیں ۔
جو کوشش کی اس کا نتیجہ یہ ہے ۔
یوم مئی ، مزدور کا عالمی دن یا لیبر ڈے ، ہم کیوں مناتے ہیں ۔
ہوتا یہ تھا کہ مزدور کی زندگی ایک گدھے کے برابر تھی ۔
دن میں 16 گھنٹے کام لیا جاتا ۔
تنخواہ بھی کچھ خاص نہیں تھی ۔
ان تمام مسائل کو حل کرنے کے لیے امریکہ اور یورپ میں مزدوروں نے مختلف تحریکیں چلائیں ۔
1884ء میں فیڈریشن آف آرگنائزڈ ٹریڈرز اینڈ لیبریونینز نے اپنا ایک اجلاس منعقد کیا جس میں انہوں نے ایک قرارداد پیش کی ۔
قرارداد میں کچھ مطالبے رکھے گے جن میں سب سے اہم مطالبہ ‘ مزدوروں کے اوقات کار کو 16 گھنٹوں سے کم کر کے 8 گھنٹے کیا جائے ۔
یہ مطالبہ یکم مئی سے لاگو کرنے کی تجویز پیش کی گئی ۔
لیکن اس مطالبہ کو تمام قانونی راستوں سے منوانے کی کوشش ناکام ہونے کی صورت میں یکم مئی کو ہی ہڑتال کا اعلان کیا گیا ۔
اس تحریک کا آغاز امریکہ کہ شہر ‘‘ شگاگو ’’ سے ہوا ۔
لیکن تیسرے دن ایک فیکٹری کے اندر پولیس نے پر امن اور نہتے مزدوروں پر فائرنگ کر دی جس کی وجہ سے چار مزدور ہلاک اور بہت زخمی ہو گے ۔
اگلے ہی روز 4 مئی کو ایک بڑے اجتجاجی جلسے کا اعلان کیا ۔
اگلے روز جلسہ پر امن جاری تھا لیکن آخری مقرر کے خطاب کے دوران پولیس نے اچانک فائرنگ شروع کرکے بہت سے مزدور ہلاک اور زخمی کر دیے ۔
پولیس نے یہ الزام لگایا کہ مظاہرین میں سے ان پر گرینیڈ سے حملہ کیا گیا ہے جس کی وجہ سے ایک پولیس ہلاک اور کئی زخمی ہوگے ہیں ۔
ایک جعلی مقدمے میں آ ٹھ مز دور رہنماؤں کو سزا ئے موت دے دی گئی ۔
اسکے بعد مزدور طبقے کی عالمی تحریک بڑی تیزی سے پھیلی اور چالیس پچاس سالوں میں دنیا کی تقریبا نصف آبادی پر مزدور طبقے کا انقلابی سرخ پرچم لہرانے لگا ۔
لیکن اس کوشش کے باعث فیکٹری اور مل کے ملازمین کو تو کسی حد تک تخفظات مل گئے ۔
لیکن ایک عام مزدور جو صبح چوک پر اپنی مزدوری کا انتظار کرتا ہے کسی بھی سرکاری یا پرائیوٹ چھٹی کے ساتھ ہی اس کے گھر میں فاقے کی آمد ہوتی ہے ۔
ایسے مزدوروں کی زندگی میں یکم مئی کی کیا اہمیت ہوگی ۔ 